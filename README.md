# AEA-yillik

# GÖKBERK K:
AEA, Seninle David Hocamızın dersinde aynı sectionda olmak benim için çok stresliydi, her labı erkenden bitirip çıkıyordun buna rağmen yardımlarını da bizden esirgemiyordun. Derste arkamda Seçkin'le oturduğunuz zaman laptopundan gelen fan sesiyle bazen irkiliyordum. Kıvır kıvır uzun saçların ve siyah kısa eldivenlerin seni düşündüğümde aklıma gelecek şeylerden biri. Okulda dersten derse koştururken yolda seni görüp selamlaşmayı özleyeceğim. Kendine çok iyi bak, umarım ilerde de beklenmedik anlarda karşılaşıp ayak üstü muhabbet ederiz.

# AYBALA K:
Senin orjinal Minist değil de Ministler+ olduğunu bazen gerçekten unutuyorum. İyi ki hepinize Covid bulaştırmışım ve tek aktif WhatsApp grubumuz böylece kurulmuş olmuş. Beyin yakan teorilerin, tweetlerime hak ettiği değeri veren nadir kişilerden biri olman, geniş bilgi hazinen, nazikliğin, doğaçlama darbuka çalışların, müthiş tarzın, dansların, saçların, Twitter grubu açacak kadar devrimci ama bunun için fikrimizi alacak kadar da düşünceli kişiliğin ve eldivenlerin hep aklımda kalacak. Pek bir iletişimimizin olmadığı ilk birkaç yıl da dikkatimi çeken cool görüntün ve tavırlarının ardındaki canayakın ve eğlenceli adamı da tanıma şansı bulduğum için kendimi çok şanslı hissediyorum. Umarım neşeni hiçbir zaman kaybetmezsin, sık sık iletişmek dileğiyle..

# BEANA P:
Ali Emrecim... seni geç tanıdım ama seni çok iyi arkadaş yapmak için yeterli bir zamandı çünkü senin harika bir insan ve arkadaş olduğunu anlamak çok sürmedi. Çatıda hep beraber yediğimiz öğünler (bitirmekte hiç zorluk çekmedik sayesinde :D), muhteşem Katan oyunumuz, Bilkada çay cips sohbetlerimiz ve bir sürü başka anılarımız benim için çok anlamlıydı ve umarım ileride daha çok plan yapma şansımız olur ve arkadaşlığımız devam eder. Çok zekisin ve eminim ileride çok başarılı bir yazılımcı olacaksın. Ayrıca çok düşünceli bir arkadaşsın. Benim çok istediğim çekilişi gerçekleştirdiğin için teşekkür ederim. Yakışıklı olduğun kadar güzel bir hayatın olsun dileğiyle... INANILMAZSIN YA.

# BARIŞ O Y:
Aliii, geç tanışmış olsak da bu kadar kısa sürede bu kadar yakın arkadaşlar olmamız inanılmaz ya. Özellikle son yılımız da her gün buluşmalarımızın okul bitince beni boşluğa düşüreceğine eminim. Neyse ki ikimiz de İzmir de otuyoruz da eventlerimizi replike edebiliriz ama Yusufsuz, Beanasız aynı olur mu bilmem :( Her gün Çatılı, hoşbeşli, Bilkalı bir son yıl üniversite hayatımın top'ı oldu. Katandaki yükselmelerin, şık moda anlayışın, tanklara olan enteresan merakın, kendine münhasır catch phrase'lerini asla unutmayacağım. Çok iyi kalpli birisin ve biliyorum ki ileride çok başarılı bir yazılımcı/researcher olacaksın. Münih - Londra arası uçuşlara şimdiden rezervasyon yaptırmayı unutmayalım, oralarda da yaşanacak anılarımız var daha.

# H ÖZGÜR D:
Çocukluk hatıralarından bahsedip kimsenin bilmediği şeyleri senin biliyor olman her seferinde beni şaşırtıyor. Bu dönemde kaldı mı bir Club Penguin, Dragon Fable, Nitrome bilen. Ministlere her ne kadar Ministler + Covidde katılmış olsan da sanki başından beri var gibiydin. Her konuda iki içecek eşliğinde çok eğlenceli bir şekilde muhabbet edilecek birisin. Hatta bunlar çocukluktan kalma oyunlar olunca ve bizden başka kimse bilmeyince daha bi eğlenceli oluyor. Dışarıdan bu kadar sakin görünmene rağmen bir diğer yüzünü de Catan oynarken görmem beni çok şaşırtmıştı. Hiç öyle bir canavar çıkmasını beklememiştim içinden. Başka oyunlar oynarken de bir o kadar eğlenmiştik, onu asla inkar edemem. Bunun dışında bir de o random gelen “Yeni bir konu açıyorum” durumun yok mu. Kimsenin aklına bile gelmiyecek olayların böyle ciddi bir şekilde tartışılması da bir seninle olurdu zaten. Bir Almanya Ministler’inde de belki bu muhabbetleri devam ettirebiliriz. Bilmen gereken en önemli şey de, bu bir son değil (Roundabout müziği girer).

# M ÇAĞRI D:
Ali Emre, hayatımda tanıdığım en samimi, canayakın ve anlayışlı kişilerden biridir. Twitterda korkunçlu şeyler beğenmeyi sever ve bizim kuşağımızdan olup hala Facebook kullanan nadir insanlardandır. Onun gibi bir dostum olduğu için kendimi şanslı hissediyorum. Umarım hayat ona hep güzellikler getirir ve bizim dostluğumuz da her zaman baki kalır.

# Y SEÇKİN S:
2019'da Özhan Hoca'nın dersindeki beyin fırtınası sorularına verdiğin cevaplar sonucu seninle arkadaş olmaya karar vermiştim, iyi etmişim. Tarih ve kültür merakı, müzik ve deneysel sanatlara heves ve çokça alanda nerd'lük bizi birleştiren ilk noktalar oldu. Sonraki yıllarda, Bilkent ve Türkiye sağ olsun, çokça ilginç durumlarda kaldık, absürt maceralar ve ruh halleri yaşadık. Yeri geldi bunları kustuk, yeri geldi karnımızı ağrıtacak kadar güldük. Gece yürüyüşlerinde felsefe, mitoloji ve kurgunun dibine vurduk. Harbi bayaağğ fazla fikir ürettik. Çok iyi kalpli, cana yakın, nazik ve doğal bir adamsın. İlkel kökenli, üstün bir yardımseverliğin var. Dehşet bir bilgi birikimin ve zekan var. Bir de özgüvenli bir enerjin var ki bunun ismini karizma koymak indirgemek olur, etrafındakileri çok etkiliyorsun. Kariyerinde başarılı olacağın açık, ve kendini kaybetmediğin sürece diğer her alanda da başarılı olacağına inanıyorum. Birlikte göreceğiz.

# İ EGEMEN A:
Bir pazartesi günü allahın unuttuğu Narlıdere’de Doraların evinde oynadığımız ilk frp'nin dm'iyken şimdi hayat questinde yol arkadaşım oldun; Boys Locker Room’da antrenörümüz (her konuda :D), bir gün tutturacağımıza inandığım müzik grubumuzda metronomum oldun (solist de olur). AEA, bunların hepsi iyi güzel ama sen asıl benim arkadaşım oldun, kendimi sıfırda hissettiğim zamanlarda kendine has tarzınla (kafan nasıl çalışıyor hala çözemedik ama gerek de yok zaten, sen iyi ol yeter) hep yanımda olacağını bildiğim biri oldun. Şahsına münhasır zekan ve yaratıcılığın hayatıma dokunduğu her anda onu daha da muhteşem hale getirdi, bu yüzden yetmiş yaşında bile “Egemen dayağı hak ediyorsun” laflarını, gözlerimle uzunluğuna şahit olduğum long beach’te BLR ve dostları şeklinde kuntralarımızı yudumlarken söyleyeceğinden emin olabilirsin. Bu yazıyı yazarken yaşadıklarımız ve yaşayacaklarımızı düşündükçe kulaklarımda “Wonderland” çalmaya başlıyor, yüzümdeki gülümseme artıyor ve ileriye dahil böyle bir umut beslememi sağladığın için sana daha çok müteşekkir oluyorum. İyi ki tanışmışız.

# OĞUZHAN Ö:
O zaman sana bi hikaye anlatayım kardeş. Bir çocuk ortaya çıktı. Yusuf kardeşimizin emaneti sandık, sonradan ortaya çıktı ki yusuf bu kardeşin emanetiymiş. Yeni barış sandık, onda da yanılttı. Bu öyle orijinal bir karakterdi ki kardeş, en sağlam denilen çarlar bile onun yanında npc gözüküyordu. Büyücü çıktı, timsah çıktı, youtube çöplüğünü yalayıp yutmuş adama bile yeni mizah türleri öğretti. Kendini clown haline getirmeye ihtiyaç bile duymadan en büyük kahkahaları o attırdı. Sonra kardeş, "çok kapalı bir grubuz, bizim içimize girmeye kimse çalışmaya bile tenezzül etmiyor" denilen ministlerin ağır başlarından biri oldu. Hem de kardeş, hiç uğraşmadan. Öyle bir kahkahası vardı ki, sadece o bile başkalarına kahkaha attırırdı. Hele bir 'yemek' yiyişi vardı ki, ölüm orucuna niyetlenmiş insan bile hayran kalırdı. Yani senin anlayacağın dilden söylemek gerekirse kardeş, bu öyle orijinal bir karakterdi ki, böyle orijinal bir yıllık yazısı hak ederdi. Kendine çok iyi bak, iletişimi kesersen raconlar kesilir :)

# YUSUF U:
Nerden başlanır hiç bilmiyorum be abi. Dile kolay 23 senelik hayatımın 12 senesi seninle geçti. İnsan diyor ki bir noktada şiddetli bir kavga olur, araya mesafe girer, bir şey olur yollar ayrılır; sonuçta birçok insan bu kadar sene evli kalamıyor be kardeşim. Yok arkadaş düşündükçe yaşanan onca şeyi aklım almıyor. Ben seninle bir duvar önünde "fındık yen mi?" kadar yıkık da oldum, "0 mı 1 mi?" zamanındaki kadar cesur da oldum, güneşin altındaki duba kadar huzurlu da oldum, "abi NFS çok iyi yaa" kadar neşeli de oldum, kısaca oldum da oldum bilader. Bütün enlerimin içinde sen de var oldun, baş tacı oldun. Birlikte tokatlamadık adam mı bıraktık, sövmedik konu mu bıraktık, ağlamadık dert mi bıraktık, atlatmadık travma mı bıraktık, geçilmedik zorluk mu bıraktık, oynanmadık oyun mu bıraktık, kısaca yaşanmadık anı bırakmadık zannediyor insan. Ama yok hoca, insan böyle kardeşiyle oldu mu her olay başka macera, her dert başka neşe oluyor biliyor musun? Onca ağlamamı çektiğin, hiçbir fikrimi yargılamadığın, birçok zevkimi geliştirdiğin ve her şeyden önemlisi yanımda olduğun ve olacağın için teşekkür ederim.
